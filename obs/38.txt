====== 38. Јудина издаја ======

{{https://api.unfoldingword.org/obs/jpg/1/en/360px/obs-en-38-01.jpg?direct&}}

Сваке године, Јевреји су славили Пасху. То је била прослава  која је подсећала Јевреје како је Бог спасао своје претке из ропства у Египту много векова раније. Око три године након што је Исус почео да проповеда  јавно, Исус је рекао својим ученицима да жели да прослави ову Пасху са њима у Јерусалиму, и да ће тамо бити убијен.

{{https://api.unfoldingword.org/obs/jpg/1/en/360px/obs-en-38-02.jpg?direct&}}

Један од Исусових ученика био је човек по имену Јуда. Јуда је био задужен као благајник апостола, али је волео новац и често крао новац из торбе. Након што су Исус и ученици стигли у Јерусалим, Јуда је отишао  јеврејским вођама и понудио да изда Исуса у замену за новац. Знао је да су јеврејске вође негирале да је Исус Месија и да су планирали да га убију.

{{https://api.unfoldingword.org/obs/jpg/1/en/360px/obs-en-38-03.jpg?direct&}}

Јеврејске вође, на челу са првосвештеником, платили су Јуди тридесет сребрњака за издају Исуса. То се догодило баш као што су пророци предвидели. Јуда се сложио, узео новац и отишао. Тако им је помогао да ухапсе Исуса.

{{https://api.unfoldingword.org/obs/jpg/1/en/360px/obs-en-38-04.jpg?direct&}}

У Јерусалиму, Исус је славио Пасху са својим ученицима. Током Пасхе , Исус је узео хлеб и преломио  га на комаде. Он је рекао, "Узмите и једите ово. Ово је моје тело, које се даје за вас. Ово чините мени на спомен." На овај начин, Исус је рекао да ће његово тело бити жртвован за њих.

{{https://api.unfoldingword.org/obs/jpg/1/en/360px/obs-en-38-05.jpg?direct&}}

Тада је Исус подигао чашу и рекао: "Пијте ово. То је моја крв Новог завета који се пролива за опроштај греха. Сећајте се сваки пут када га пијете."

{{https://api.unfoldingword.org/obs/jpg/1/en/360px/obs-en-38-06.jpg?direct&}}

Тада Исус рече ученицима: "Један од вас ће ме издати." Ученици су били шокирани, и питали су се ко би урадио тако нешто. Исус је рекао, "Онај коме дам овај комад хлеба је издајник." Потом је дао хлеб Јуди.

{{https://api.unfoldingword.org/obs/jpg/1/en/360px/obs-en-38-07.jpg?direct&}}

Пошто је Јуда узео хлеб,  испунио га је зли дух. Јуда је напустио вечеру и отишао да изда Исуса и тиме помогне јеврејским вођама да ухапсе Исуса. Била је ноћ .

{{https://api.unfoldingword.org/obs/jpg/1/en/360px/obs-en-38-08.jpg?direct&}}

После вечере, Исус и његови ученици су отишли на Маслинску гору. Исус је рекао, "Ви ћете ме сви напустити вечерас. Написано је," ја ћу ударити пастира и овце ће се разбежати. ""

{{https://api.unfoldingword.org/obs/jpg/1/en/360px/obs-en-38-09.jpg?direct&}}

Петар је одговорио: "Чак и ако  сви остали одустану, ја нећу!" Тада Исус рече Петру, "Петре, пре него што петао запева, ти ћеш ме се три пута одрећи. "

{{https://api.unfoldingword.org/obs/jpg/1/en/360px/obs-en-38-10.jpg?direct&}}

Петар тада рече Исусу: "Чак и ако морам да умрем, никад вас нећу издати!" Сви други ученици су рекли исту ствар.

{{https://api.unfoldingword.org/obs/jpg/1/en/360px/obs-en-38-11.jpg?direct&}}

Исус је отишао са својим ученицима на месту које се зове Гетсеманија. Исус је рекао својим ученицима да се моле да не би пали у напаст. Тада је Исус отишао да се помоли сам.

{{https://api.unfoldingword.org/obs/jpg/1/en/360px/obs-en-38-12.jpg?direct&}}

Исус се молио три пута, "Оче , све је могуће теби, молим те пронеси ову чашу мимо мене, али опет не како ја хоћу него како ти. Али, ако не постоји други начин за грехе људи да буде опроштено, онда нека буде воља Твоја." Исус је био веома узнемирен и његов зној је био као капи крви. Бог је послао анђела да га ојача.

{{https://api.unfoldingword.org/obs/jpg/1/en/360px/obs-en-38-13.jpg?direct&}}

После сваке молитве, Исус се вратио својим ученицима, али они су увек спавали. Када се вратио трећи пут, Исус је рекао, "Пробуди те се! Мој издајник је овде."

{{https://api.unfoldingword.org/obs/jpg/1/en/360px/obs-en-38-14.jpg?direct&}}

Јуда је са јеврејским старешинама, војницима, и великим бројем људи дошао на место где се Исус налазио са ученицима. Они су носили мачеве и коље. Јуда је дошао Исусу и рекао, "Поздрав, Учитељу," и пољубио га је. То је био знак за јеврејске вође да знају кога да  ухапсе. Исус је рекао, "Јуда, издао си ме са пољупцем?"

{{https://api.unfoldingword.org/obs/jpg/1/en/360px/obs-en-38-15.jpg?direct&}}

Док су војници хапсили Исуса, Петар је извукао нож и одсекао уво слузи првосвештеника. Исус је рекао, "Стави нож у своје корице! Могу да умолим Оца да ми пошаље легионе анђела да ме одбране. Али морам да испуним вољу мог Оца." Тада је Исус исцелио човеково ухо. Након што је Исус био ухапшен, сви ученици су се разбежали.

//Библијске приче: Матеј 26:14-56; Марко 14:10-50; Лука 22:1-53; Јован 12:6; 18:1-11//
